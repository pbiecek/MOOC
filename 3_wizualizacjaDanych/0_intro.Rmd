---
title: "Wizualizacja danych"
author: "pogRomcy danych"
date: "sezon 2 / odcinek 1 <br><br><br><br>Naciśnij `A` by zamienić slajdy na ciągły tekst <br> Naciśnij `T` by wyświetlić spis treści"
output:
  slidy_presentation:
    includes:
      in_header: ../tracking.html
    highlight: default
    css: ../style.css
    font_adjustment: 0
    footer: "pogRomcy danych / wizualizacja / into"

---

# O czym jest ten odcinek

Sezon drugi składa się z dwóch części, jednej poświęconej wizualizacji i jednej poświęconej modelowaniu.

Seria o wizualizacji też jest podzielona na dwie części: narzędziową i teoretyczną.

W części narzędziowej pokazujemy praktycznie jak tworzyć wykresy w programie R. W części teoretycznej omawiamy podstawowe zagadnienia z wizualizacji danych.

Część narzędziowa wymaga pewnego wyjaśnienia. W programie R wykresy można tworzyć na wiele bardzo różnych sposobów. Jest podstawowa grafika i funkcje oparte na pakiecie `graphics`, są rozwiązania oparte o pakiet `grid` czyli `ggplot2` i `lattice`. Są w końcu rozwiązania opracowane dla grafiki internetowej, czyli `ggvis` i inne internetowe pakiety. Omawianie ich wszystkich nie miało sensu.

Najbardziej zaawansowana i najbardziej dojrzała jest rodzina wykresów opartych o pakiet `ggplot2`. Ma ona również wiele ciekawych rozwiązań, dlatego zdecydowaliśmy się ją właśnie tutaj omówić.

# Jak zrobić wykres w pakiecie ggplot2

Część narzędziowa składa się z czterech odcinków

- Jak zrobić wykres? - Wprowadzenie do pakietu `ggplot2`, tutaj przedstawimy kluczowe rozwiązania tego pakietu oraz pokażemy jak zrobić wykresy z prostymi geometriami,
- Wykresy agregaty - Kontynuacja prezentacji geometrii pakietu `ggplot2`, w tym odcinku zaprezentowane będą geometrie, które liczą agregaty z danych,
- Dodatki do wykresów - W tym odcinku pokażemy jak upiększać wykresy, zmieniać kolory, wielkości, kształty i mieć pełną kontrolę nad tym co i jak wygląda.
- Jak zrobić mapę? - Ostatni odcinek serii narzędziowej pokazuje jak narysować mapę używając pakietu `ggplot2`.


# Co czyni wykres złym lub dobrym?

Część teoretyczna składa się z pięciu odcinków. Każdy z nich to krótki film.

- Historia i współczesność - Przedstawia najciekawsze historyczne grafiki statystyczne oraz pokazuje jak dobre pomysły z historii znajdują nowe zastosowania dzisiaj,
- Iluzje - Przedstawia wybrane problemy z systemem widzenia, który wiele rzeczy robi dobrze, ale nie jest zbyt dokładny.
- Info-pomyłka - Przedstawia wykresy gubiące lub zniekształcające informacje. Ku przestrodze.
- Jak dobierać kolory? - Przedstawia wybrane problemy z doborem kolorów, oraz odpowiada na fundamentalne pytanie: Jak dobierać kolory?
- Jak pokazywać różne liczby? - Przedstawia wybrane problemy z prezentacją liczb różnych typów.

Każda z tych części to streszczenie jednego z rozdziałów z książki ,,Zbiór esejów o sztuce prezentacji danych'' http://biecek.pl/Eseje


