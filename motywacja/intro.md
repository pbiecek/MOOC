Po co nam dane?


Danych jest coraz więcej i coraz więcej można z nimi zrobić. 
Jednak wszystko co nowe spotyka się z oporem, a opór ten bierze się z niezrozumienia i obawy.

Któż nie słyszał dowcipów w stylu ,,kłamstwo, wielkie kłamstwo i statystyka'' lub ,,jeśli jedną nogę mam w ognisku a drugą w lodzie to jest mi średnio dobrze''? U ich źródła znajduje się lęk przed tym czego nie rozumiemy.

Nieznane można jednak oswoić i szybko może okazać się, że analiza danych jest prosta, zabawna i przyjazna. 

W tym kursie pokażemy po co można analizować dane, w jaki sposób czytać analizy danych i na co uważać. Następnie powiemy w jaki sposób samodzielnie przeprowadzać analizy danych, jak i po co wizualizować dane oraz jak i po co modelować dane.


Mogą nami kierować różne pobudki, niektórzy analizują dane kierując się 
ciekawością świata (np. analiza danych w nauce),
czasem jest to konieczność aby spełnić jakiś wymogi formalne (np. analiza danych w ryzyku finansowym), czasem chęć zwiększenia zysków (np. analiza danych w sprzedaży), a czasem wszystko na raz.

Zobaczmy na kilku ilustracjach po co różni badacze analizują dane oraz co ciekawego w tych danych mogą znaleźć.
